---
layout: default
title: Polish
parent: Localizations
---

# Dokument referencyjny systemu Cairn (wersja 1.0)

<p></p>

**Cairn** jest publikowany na licencji [CC-BY-SA 4.0](https://creativecommons.org/licenses/by-sa/4.0/).  
Zapoznaj się z dokumentami w [repozytorium](https://github.com/yochaigal/cairn) albo pobierz grę w innych [formatach](https://drive.google.com/drive/u/0/folders/1dNGoSErZRApJr6R7mI3BAOhfkr4SOpPm) (włączając w to Word, Affinity, Google Docs, itp).

Autorem gry jest: [Yochai Gal](https://newschoolrevolution.com/).

Polskie tłumaczenie: [Oskar Świda](https://twitter.com/OskarSwida)

**Cairn** to gra przygodowa dla jednego moderatora (**Strażnika**) i co najmniej jednego gracza.
Gracze wcielają się w rolę zahartowanych poszukiwaczy przygód eksplorujących mroczny i tajemniczy Las pełen dziwnych postaci, ukrytych skarbów i niewypowiedzianych potworności.

## Indeks

- [Wstęp](#overview)
- [Wskazówki dla Strażników](#principles-for-wardens)
- [Wskazówki dla graczy](#principles-for-players)
- [Tworzenie postaci](#character-creation)
- [Wyposażenie](#equipment-list-prices-in-gold-pieces)
- [Zasady](#rules)
- [Bestiariusz](#bestiary)
- [Setka zaklęć](#setka-zaklęć)
- [Podsumowanie zasad](#rules-summary)

## Wstęp

**Cairn** został zaprojektowany w oparciu o następujące zasady:

### Neutralność

Rolą Strażnika, działającego jako neutralny arbiter, jest jasne przedstawianie zasad gry, sytuacji, bohaterów niezależnych i narracji.

### Brak klas postaci

Rola i umiejętności postaci nie są ograniczone przez jedną klasę. Zamiast tego, ekwipunek, który nosi i doświadczenia z gry definiują jej specjalizację.

### Śmierć

Postacie mogą być potężne, ale można je również skrzywdzić na wiele sposobów. Śmierć zawsze czyha tuż za rogiem, ale nigdy nie jest przypadkowa ani nie nadchodzi bez ostrzeżenia.

### Najpierw fikcja

Rzut kośćmi nie zawsze odzwierciedla trudność wyzwania czy wynik starcia. Sukces i porażka są ustalane przez Strażnika w dialogu z graczami, w oparciu o elementy świata gry.

### Rozwój

Postacie zmieniają się poprzez rozwój w świecie gry, zdobywają nowe umiejętności i zdolności, próbując przetrwać niebezpieczne wydarzenia oraz pokonywać przeszkody.

### Gracz podejmuje decyzje

Gracze powinni zawsze rozumieć powody, które skłoniły ich do podjęcia decyzji, a informacje o potencjalnym ryzyku powinny być przekazywane często i w sposób nieskrępowany.

### Zasady

Zarówno Strażnik, jak i gracze dostają pewne wytyczne, które pomagają im rozwijać specyficzne doświadczenie gry, określane przez krytyczne myślenie, eksplorację i wyłaniającą się narrację.

### Wspólne cele

Gracze angażują się we wspólną wizję świata, współdzielą cele postaci i wyzwania grupowe. Dlatego też, uczestnicy gry zazwyczaj działają razem w celu osiągnięcia wspólnego celu, jako drużyna.

[powrót do indeksu](#index)

<p></p>

## Wskazówki dla Strażników

### Informacja

- Dostarczaj przydatnych informacji o świecie gry w trakcie jego eksploracji.
- Gracze nie muszą rzucać kośćmi, aby poznać sytuację, w której się znajdują.
- Odpowiadaj na pytania w sposób bezpośredni a odpowiedzi niech będą pomocne.
- Odpowiadaj szczerze, opisuj konsekwentnie i zawsze daj znać graczom, że mogą zadawać kolejne pytania.

### Poziom trudności

- Odwołuj się raczej do kontekstu i realizmu niż do liczb i mechaniki.
- Jeśli coś, co gracze chcą zrobić, jest naprawdę niemożliwe, żaden rzut kośćmi nie pozwoli im tego zrobić.
- Jeżeli to, co opisuje gracz i sposób w jaki wykorzystuje sytuację są sensowne – pozwól mu na to.
- Rzuty obronne obejmują większość niepewnych sytuacji i często w zupełności wystarczają do rozstrzygania ryzykownych działań.

### Przygotowanie

- Świat gry jest organiczny, plastyczny i losowy. Reaguje instynktownie i nie stroni od nagłych zwrotów akcji.
- Do tworzenia sytuacji używaj losowych tabel i generatorów zamiast gotowych historii czy zaplanowanej fabuły.
- Bohaterowie niezależni pamiętają co mówią i robią postacie graczy oraz jak wpływają one na świat.
- Bohaterowie niezależni nie chcą umierać. Daj każdemu BN jego własne cele i wolę życia.

### Skupianie się na narracji

- To co się liczy to emergentne doświadczenie z gry, a nie matematyka czy umiejętności postaci. Daj graczom instruktorów walki i osobiste misje, aby ułatwić ulepszanie postaci i jej specjalizację.
- Zwróć uwagę na potrzeby i pragnienia graczy, a następnie postaw na ich drodze realistyczne wyzwania.
- Sztylet przystawiony do gardła zabije cię, niezależnie od drogiego pancerza i imponującego treningu.

### Niebezpieczeństwo

- W świecie gry, postacie graczy są narażone na realne ryzyko bólu i śmierci.
- Sygnalizuj graczom pojawienie się poważnego zagrożenia. Im bardziej niebezpieczne, tym bardziej oczywiste i łatwe do zauważenia.
- Umieść pułapki w widocznych miejscach i pozwól graczom na znalezienie rozwiązania.
- Stwarzaj graczom okazje do rozwiązywania problemów i interakcji ze światem.

### Skarby

- Każdy skarb jest specyficzny dla środowiska, z którego został pozyskany. Opowiada pewną historię.
- Skarby są bardzo cenne, prawie zawsze nieporęczne i rzadko użyteczne poza swoją wartością i prestiżem.
- Artefakty nie są skarbami, choć są przydatne i ciekawe.
- Używaj skarbów jako przynęty do odwiedzania egzotycznych miejsc. Miejsc, które chronią przerażający wrogowie.

### Wybór

- Kiedy gracze utkną w grze i wyraźnie widać, że nie mają pomysłu na następny krok - daj im konkretny, binarny wybór aby pchnąć akcję do przodu.
- Korzystaj z pytań typu "A czy B?", gdy intencje graczy są niejasne.
- Pracujcie wspólnie z graczami nad przebiegiem gry za pomocą konwersacji.
- Upewnij się, że działania postaci gracza pozostawiają swój ślad w świecie gry.

### Kość Przeznaczenia

- Od czasu do czasu będziesz chciał wprowadzić jakiś element losowości (np. pogoda, unikalna wiedza postaci, itp).
- W takich sytuacjach rzuć 1k6. Wynik 4 lub więcej zazwyczaj faworyzuje graczy.
- Wynik 3 lub mniej oznacza niekorzystne rozwiązanie dla postaci lub ich sojuszników.

[powrót do indeksu](#index)

<p></p>

## Wskazówki dla graczy

### Działanie

- Atrybuty i związane z nimi rzuty obronne nie definiują Twojej postaci. Są jedynie narzędziami.
- Nie zawsze pytaj co zrobiłaby Twoja postać - zapytaj też czasami, co Ty byś zrobił(a) w danej sytuacji.
- Kreatywnie wykorzystuj swoją intuicję, posiadane przedmioty i powiązania postaci.

### Praca zespołowa

- Zanim rzucisz się w wir akcji, skonsultuj się z innymi graczami.
- Szukajcie porozumienia w kwestii celów jakie chcecie osiągnąć i ograniczeń jakie posiadacie. Szanując się wzajemnie i działając jako grupa osiągniecie znacznie więcej niż w pojedynkę.

### Eksploracja

- Zadawanie pytań i zwracanie uwagi na szczegóły w opisach sytuacji jest bardziej przydatne niż jakiekolwiek statystyki, przedmioty czy umiejętności, które posiadasz.
- Akceptuj opisy Strażnika bez zastrzeżeń, ale nie wahaj się szukać dodatkowych informacji.
- Nie ma jednej właściwej drogi.

### Rozmowy

- Traktuj bohaterów niezależnych tak, jakby byli prawdziwymi ludźmi i polegaj na swojej własnej ciekawości w celu bezpiecznego pozyskiwania informacji i rozwiązywania problemów.
- Przekonasz się, że większość napotkanych osób jest interesująca i będzie chciała porozmawiać zanim zdecyduje się na przemoc.

### Ostrożność

- Walka to wybór i rzadko kiedy jest to wybór racjonalny; zastanów się, czy przemoc jest najlepszym sposobem na osiągnięcie twoich celów.
- Postaraj się zawsze przechylać szalę na swoją korzyść ale wycofaj się, gdy sprawy wydają się przybierać niekorzystny obrót.

### Planowanie

- Pomyśl o sposobach ominięcia przeszkód poprzez rozpoznanie, subtelne działanie i odkrywanie faktów.
- Zbieraj informacje i zadawaj pytania związane z celem, który chcesz osiągnąć.

### Ambicja

- Wyznacz sobie cele i wykorzystaj swoje skromne środki, aby posuwać się naprzód.
- Niczego nie oczekuj. Zapracuj na swoją reputację.
- Cały czas posuwaj się naprzód i graj, aby zobaczyć, co się stanie.

[powrót do indeksu](#index)

<p></p>

## Tworzenie postaci

**Imię, przeszłość i cechy**  
Najpierw wybierz lub wylosuj **imię** dla swojej postaci z tabeli [**Imię i przeszłość**](#name--background-d20), następnie wybierz jej **przeszłość**, która informuje o wiedzy i potencjalnych umiejętnościach.

W następnym kroku wylosuj resztę **cech** postaci (wygląd, mowa, manieryzmy, przekonania, reputacja, itp) z tabel [**Cechy postaci**](#character-traits-d10).

Na koniec, rzuć kością, żeby określić **wiek** bohatera (2k20+10).

### Punkty zdolności

Postacie graczy posiadają trzy zdolności:
**Siła (SIŁ)**, **Zręczność (ZRE)** i **Wola (WOL)**. Podczas tworzenia postaci, gracz powinien rzucić 3k6 kolejno dla każdej zdolności. Po wykonaniu wszystkich rzutów można wymienić wartości pomiędzy dwoma wybranymi zdolnościami.

**Przykład:**
Ines rzuca na **SIŁ** swojej postaci i uzyskuje wyniki **2**, **4**, **6**, dające w sumie **12**. Następne dwa rzuty dają **9** dla **ZRE** oraz **13** dla **WOL**. Ines decyduje się na wymianę **12** z **9**, a zatem jej postać ma **9 SIŁ**, **12 ZRE** i **13** **WOL**.

### Ochrona przed trafieniem

Rzuć 1k6 aby określić początkową wartość atrybutu **Ochrona przed trafieniem** (OCHR), który odzwierciedla umiejętność unikania obrażeń w walce. OCHR nie opisuje zdrowia ani wytrzymałości postaci; postacie nie tracą też tego współczynnika na zbyt długi czas (patrz **Leczenie**). Jeśli atak zredukuje OCHR postaci do zera, gracz musi wylosować efekt z tabeli **Blizny**.

#### Wyposażenie

Postacie mają w sumie 10 miejsc na ekwipunek: plecak z 6 miejscami, jedno miejsce na każdą rękę i dwa miejsca na górną część ciała (pas, klatka piersiowa albo głowa). Plecak może służyć  również jako tymczasowe posłanie ale dopiero wtedy, kiedy opróżnimy go z zawartości.

Większość przedmiotów zajmuje jedno miejsce a małe przedmioty mogą być pakowane razem. Miejsca na ekwipunek są koncepcją abstrakcyjną i mogą być zmieniane przez Strażnika wedle uznania.

**Nieporęczne** przedmioty zajmują dwa miejsca i są zazwyczaj dwuręczne lub niewygodne do noszenia. Każda postać, która ma pełny ekwipunek (tzn. wypełnia wszystkie 10 miejsc) zostaje zredukowana do 0 OCHR.

Postać nie może nosić więcej przedmiotów niż pozwala na to ilość miejsc ekwipunku. Wozy (które muszą być ciągnięte obiema rękami), konie lub muły mogą zwiększyć ilość miejsc. **Najemnicy** mogą być opłacani aby nosili część wyposażenia.

#### Wyposażenie startowe

Wszystkie postacie graczy rozpoczynają grę z:

- Racjami żywnościowymi na trzy dni (jedno miejsce)
- Pochodnią (jedno miejsce)
- 3k6 sztukami złota

Z tabeli **Wyposażenie startowe** wylosuj jaką zbroję, broń, narzędzia i przedmioty posiada twoja postać. Jeśli to wskazane wylosuj również księgi zaklęć z tabeli [**Księgi zaklęć**](#spellbooks-d100) za pomocą rzutu 1k100 (lub 2k10, gdzie jedna kość oznacza cyfrę jedynek a druga - cyfrę dziesiątek).

Spójrz na **Listę wyposażenia** aby uzyskać informacje o zbrojach, obrażeniach i miejscach w ekwipunku. Małe przedmioty czasami mogą być pakowane razem w jednym miejscu.

Jeśli chciałbyś/chciałabyś posłużyć się czymś podobnym do tradycyjnych klas postaci, spójrz na listę [**Opcjonalne pakiety wyposażenia**](#optional-gear-packages).

<p></p>

## Imię i przeszłość (d20)

#### Imiona żeńskie

|      |          |      |         |      |          |      |        |
| ---- | -------- | ---- | ------- | ---- | -------- | ---- | ------ |
| 1    | Agune    | 6    | Drelil  | 11   | Lirann   | 16   | Sybil  |
| 2    | Beatrice | 7    | Elgile  | 12   | Lirathil | 17   | Theune |
| 3    | Breagan  | 8    | Esme    | 13   | Lisabeth | 18   | Wenain |
| 4    | Bronwyn  | 9    | Griya   | 14   | Moralil  | 19   | Ygwal  |
| 5    | Cannora  | 10   | Henaine | 15   | Morgwen  | 20   | Yslen  |


#### Imiona męskie

|      |         |      |           |      |         |      |          |
| ---- | ------- | ---- | --------- | ---- | ------- | ---- | -------- |
| 1    | Arwel   | 6    | Breglor   | 11   | Grinwit | 16   | Melnax   |
| 2    | Bevan   | 7    | Canhoreal | 12   | Gruwid  | 17   | Orthax   |
| 3    | Boroth  | 8    | Emrys     | 13   | Gruwth  | 18   | Triunein |
| 4    | Borrid  | 9    | Ethex     | 14   | Gwestin | 19   | Wenlan   |
| 5    | Breagle | 10   | Gringle   | 15   | Mannog  | 20   | Yirmeor  |

#### Nazwiska

|      |            |      |            |      |           |      |          |
| ---- | ---------- | ---- | ---------- | ---- | --------- | ---- | -------- |
| 1    | Abernathy  | 6    | Crumwaller | 11   | Harper    | 16   | Swinney  |
| 2    | Addercap   | 7    | Dunswallow | 12   | Loomer    | 17   | Thatcher |
| 3    | Burl       | 8    | Getri      | 13   | Malksmilk | 18   | Tolmen   |
| 4    | Candlewick | 9    | Glass      | 14   | Smythe    | 19   | Weaver   |
| 5    | Cormick    | 10   | Harkness   | 15   | Sunderman | 20   | Wolder   |

#### Przeszłość

|      |           |      |             |      |          |      |               |
| ---- | --------- | ---- | ----------- | ---- | -------- | ---- | ------------- |
| 1    | Alchemik  | 6    | Kleryk      | 11   | Magik    | 16   | Artysta       |
| 2    | Kowal     | 7    | Hazardzista | 12   | Najemnik | 17   | Kieszonkowiec |
| 3    | Rzeźnik   | 8    | Grabarz     | 13   | Kupiec   | 18   | Przemytnik    |
| 4    | Włamywacz | 9    | Zielarz     | 14   | Górnik   | 19   | Sługa         |
| 5    | Cieśla    | 10   | Myśliwy     | 15   | Banita   | 20   | Strażnik      |

<p></p>

## Cechy postaci (d10)

#### Budowa

|      |            |      |          |
| ---- | ---------- | ---- | -------- |
| 1    | Atletyczna | 6    | Chuda    |
| 2    | Muskularna | 7    | Niska    |
| 3    | Wiotka     | 8    | Posągowa |
| 4    | Mizerna    | 9    | Gruba    |
| 5    | Solidna    | 10   | Wysoka   |

#### Skóra

|      |          |      |             |
| ---- | -------- | ---- | ----------- |
| 1    | Znamię   | 6    | Pryszczata  |
| 2    | Ciemna   | 7    | Gładka      |
| 3    | Obwisła  | 8    | Opalona     |
| 4    | Dziobata | 9    | Wytatuowana |
| 5    | Rumiana  | 10   | Blada       |

#### Włosy

|      |             |      |            |
| ---- | ----------- | ---- | ---------- |
| 1    | Łysy        | 6    | Długie     |
| 2    | Splecione   | 7    | Bujne      |
| 3    | Kręcone     | 8    | Tłuste     |
| 4    | Brudne      | 9    | Pofalowane |
| 5    | Kędzierzawe | 10   | Zwichrzone |

#### Twarz

|      |              |      |             |
| ---- | ------------ | ---- | ----------- |
| 1    | Koścista     | 6    | Perfekcyjna |
| 2    | Zdeformowana | 7    | Szczurza    |
| 3    | Rzeźbiona    | 8    | Ostra       |
| 4    | Pociągła     | 9    | Kwadratowa  |
| 5    | Blada        | 10   | Zapadnięta  |

#### Mowa

|      |            |      |           |
| ---- | ---------- | ---- | --------- |
| 1    | Tępa       | 6    | Ochrypła  |
| 2    | Donośna    | 7    | Sceniczna |
| 3    | Zagadkowa  | 8    | Piskliwa  |
| 4    | Warkotliwa | 9    | Jąkająca  |
| 5    | Oficjalna  | 10   | Cicha     |

#### Ubranie

|      |               |      |              |
| ---- | ------------- | ---- | ------------ |
| 1    | Starodawne    | 6    | Postrzępione |
| 2    | Zakrwawione   | 7    | Niemodne     |
| 3    | Eleganckie    | 8    | Uniform      |
| 4    | Brudne        | 9    | Śmierdzące   |
| 5    | Cudzoziemskie | 10   | Poplamione   |

#### Cnota

|      |                 |      |              |
| ---- | --------------- | ---- | ------------ |
| 1    | Ambitna         | 6    | Honorowy     |
| 2    | Ostrożny        | 7    | Skromna      |
| 3    | Odważna         | 8    | Miłosierny   |
| 4    | Zdyscyplinowany | 9    | Pogodna      |
| 5    | Towarzyska      | 10   | Tolerancyjny |

#### Wada

|      |             |      |             |
| ---- | ----------- | ---- | ----------- |
| 1    | Agresywny   | 6    | Leniwa      |
| 2    | Zgorzkniała | 7    | Nerwowy     |
| 3    | Tchórzliwy  | 8    | Nieuprzejma |
| 4    | Podstępna   | 9    | Próżny      |
| 5    | Chciwy      | 10   | Mściwa      |

#### Reputacja

|      |               |      |              |
| ---- | ------------- | ---- | ------------ |
| 1    | Ambitna       | 6    | Nierób       |
| 2    | Cham          | 7    | Dziwak       |
| 3    | Niebezpieczna | 8    | Antypatyczna |
| 4    | Komik         | 9    | Szanowana    |
| 5    | Szczera       | 10   | Mądry        |

#### Nieszczęście

|      |              |      |                 |
| ---- | ------------ | ---- | --------------- |
| 1    | Porzucony    | 6    | Oszukana        |
| 2    | Uzależniona  | 7    | Zdegradowany    |
| 3    | Szantażowany | 8    | Skompromitowana |
| 4    | Skazana      | 9    | Wyrzucony       |
| 5    | Przeklęty    | 10   | Wygnana         |

<p></p>

## Wyposażenie startowe (d20)

#### Zbroja

|      |            |          |                |
| :--: | :--------: | :------: | :------------: |
| 1-3  |    4-14    |  15-19   |       20       |
| Brak | Brygantyna | Kolczuga | Zbroja płytowa |

#### Hełmy i tarcze

|      |       |        |               |
| :--: | :---: | :----: | :-----------: |
| 1-13 | 14-16 | 17-19  |      20       |
| Brak | Hełm  | Tarcza | Hełm i tarcza |

#### Broń

|                       |                        |                         |                                       |
| :-------------------: | :--------------------: | :---------------------: | :-----------------------------------: |
|          1-5          |          6-14          |          15-19          |                  20                   |
| Sztylet, pałka, laska | Miecz, buzdygan, topór | Długi łuk, kusza, proca | Halabarda, Młot Wojenny, Topór Bojowy |

#### Sprzęt ekspedycyjny

|      |                                 |      |                   |      |               |      |                 |
| ---- | ------------------------------- | ---- | ----------------- | ---- | ------------- | ---- | --------------- |
| 1    | Pęcherz pławny                  | 6    | Olej do lampy     | 11   | Kajdany       | 16   | Lina (8m)       |
| 2    | Antytoksyna                     | 7    | Linka z kotwiczką | 12   | Kilof         | 17   | Amulet ochronny |
| 3    | Wózek (+4 miejsca, nieporęczny) | 8    | Duży worek        | 13   | Tyczka (3m)   | 18   | Luneta          |
| 4    | Łańcuch (3m)                    | 9    | Duża pułapka      | 14   | Krążek linowy | 19   | Krzesiwo        |
| 5    | Różdżka radiestezyjna           | 10   | Wytrychy          | 15   | Impregnat     | 20   | Trucizna        |

#### Narzędzia

|      |           |      |                     |
| ---- | --------- | ---- | ------------------- |
| 1    | Miechy    | 6    | Garnki do gotowania |
| 2    | Wiadro    | 7    | Łom                 |
| 3    | Kolczatki | 8    | Świder (ręczny)     |
| 4    | Kreda     | 9    | Wędka               |
| 5    | Dłuto     | 10   | Klej                |

#### Drobiazgi

|      |                   |      |                      |
| ---- | ----------------- | ---- | -------------------- |
| 1    | Butelka           | 6    | Róg                  |
| 2    | Talia kart        | 7    | Kadzidło             |
| 3    | Kości do gry      | 8    | Instrument           |
| 4    | Farba do twarzy   | 9    | Soczewka             |
| 5    | Fałszywe klejnoty | 10   | Szklane kulki do gry |

#### Przedmiot dodatkowy (wylosuj ze wskazanej tabeli)

|                         |                     |                 |               |
| :---------------------: | :-----------------: | :-------------: | :-----------: |
|           1-5           |        6-13         |      14-17      |     18-20     |
| Narzędzia lub Drobiazgi | Sprzęt ekspedycyjny | Zbroja lub Broń | Księga zaklęć |

<p></p>

#### Księgi zaklęć (d100)

|      |                           |      |                    |      |                         |      |                    |
| ---- | ------------------------- | ---- | ------------------ | ---- | ----------------------- | ---- | ------------------ |
| 1    | Antropomorfizacja         | 26   | Iluzja wzrokowa    | 51   | Ożywienie obiektu       | 76   | Ślizgawka          |
| 2    | Bełkot                    | 27   | Kontrola Czasu     | 52   | Pajęcza wspinaczka      | 77   | Tarcza             |
| 3    | Brama                     | 28   | Kontrola pogody    | 53   | Pchanie/Ciągnięcie      | 78   | Tasowanie          |
| 4    | Całun                     | 29   | Kontrola roślin    | 54   | Pierwotna siła          | 79   | Telekineza         |
| 5    | Capnięcie                 | 30   | Kotwica            | 55   | Podświetlenie           | 80   | Telepatia          |
| 6    | Chciwość                  | 31   | Krąg ochronny      | 56   | Przebranie              | 81   | Teleportacja       |
| 7    | Chmura mgły               | 32   | Krynica            | 57   | Przemieszczenie         | 82   | Trzęsienie ziemi   |
| 8    | Ciekłe powietrze          | 33   | Kulkowe szaleństwo | 58   | Przenikające spojrzenie | 83   | Uprzedmiotowienie  |
| 9    | Czarodziejski znak        | 34   | Kwiat przynęta     | 59   | Przyciągnięcie          | 84   | Urok               |
| 10   | Czytanie w myślach        | 35   | Leczenie ran       | 60   | Przylga                 | 85   | Uspokojenie        |
| 11   | Demontaż                  | 36   | Lodowaty dotyk     | 61   | Przynęta                | 86   | Węszenie           |
| 12   | Dół                       | 37   | Lustrzany most     | 62   | Przyśpieszenie          | 87   | Widowisko          |
| 13   | Dwór                      | 38   | Magiczna piła      | 63   | Przywołanie Idola       | 88   | Wieloramienny      |
| 14   | Elastyczność              | 39   | Magiczne oko       | 64   | Pukanie                 | 89   | Więzienie astralne |
| 15   | Flara                     | 40   | Magiczny sześcian  | 65   | Rozkaz                  | 90   | Wizja              |
| 16   | Fobia                     | 41   | Magiczny tłumik    | 66   | Rój                     | 91   | Wskrzeszenie       |
| 17   | Forma bestii              | 42   | Magiczny wzrok     | 67   | Rzeźbienie żywiołów     | 92   | Wyczucie           |
| 18   | Forma Dymu                | 43   | Maskarada          | 68   | Sen                     | 93   | Wygaszenie         |
| 19   | Forma szlamu              | 44   | Medium             | 69   | Sieć                    | 94   | Wykrywanie magii   |
| 20   | Gadżet                    | 45   | Miniaturyzacja     | 70   | Skok                    | 95   | Wywołanie ducha    |
| 21   | Gąszcz                    | 46   | Nienawiść          | 71   | Sortowanie              | 96   | Zamiana ciał       |
| 22   | Głuchota                  | 47   | Niewidzialna uwięź | 72   | Strumień piany          | 97   | Zamroczenie        |
| 23   | Hipnoza                   | 48   | Nocna sfera        | 73   | Szał                    | 98   | Zawieszenie        |
| 24   | Identyfikacja właściciela | 49   | Odbicie lustrzane  | 74   | Czuły słuch             | 99   | Zmiana grawitacji  |
| 25   | Iluzja słuchowa           | 50   | Odpychanie         | 75   | Ściana żywiołów         | 100  | Zrozumienie        |

<p></p>

## Lista wyposażenia (ceny w sztukach złota)  

#### Zbroja

|                                          |      |
| ---------------------------------------- | ---- |
| Tarcza (+1 do Pancerza)                  | 10   |
| Hełm (+1 do Pancerza)                    | 10   |
| Przeszywanica (+1 do Pancerza)           | 15   |
| Brygantyna (1 Pancerza, nieporęczna)     | 20   |
| Kolczuga (2 Pancerza, nieporęczna)       | 40   |
| Zbroja płytowa (3 Pancerza, nieporęczna) | 60   |

#### Broń

|                                                              |      |
| ------------------------------------------------------------ | ---- |
| Sztylet, pałka, sierp, laska itp (k6 obrażeń)                | 5    |
| Włócznia, miecz, buzdygan, topór, cep, itp (k8 obrażeń)      | 10   |
| Halabarda, młot bojowy, długi miecz itp (k10 obrażeń, nieporęczna) | 20   |
| Proca (k4  obrażeń)                                          | 5    |
| Łuk  (k6  obrażeń, nieporęczna)                              | 20   |
| Kusza (k8  obrażeń, nieporęczna)                             | 30   |

#### Narzędzia i sprzęt

|                                 |      |                                  |      |
| ------------------------------- | ---- | -------------------------------- | ---- |
| Pęcherz pławny                  | 5    | Duża pułapka                     | 20   |
| Miechy                          | 10   | Duża gąbka                       | 5    |
| Pościel                         | 5    | Soczewka                         | 10   |
| Książka                         | 50   | Wytrychy                         | 25   |
| Wiadro                          | 5    | Kajdany                          | 10   |
| Kolczatki                       | 10   | Pilnik metalowy                  | 5    |
| Wózek (+4 miejsca, nieporęczny) | 30   | Lustro                           | 5    |
| Łańcuch (3m)                    | 10   | Muł (+6 miejsc, wolny)           | 30   |
| Kreda                           | 1    | Sieć                             | 10   |
| Dłuto                           | 5    | Wodoodporna torba                | 5    |
| Garnki do gotowania             | 10   | Kilof                            | 10   |
| Łom                             | 10   | Krążek linowy                    | 10   |
| Świder (ręczny)                 | 10   | Tyczka (3m)                      | 5    |
| Farba do twarzy                 | 10   | Pióro i atrament                 | 10   |
| Olej do lampy                   | 10   | Racje żywnościowe (na 3 dni)     | 10   |
| Wędka                           | 10   | Lina (8m)                        | 5    |
| Szklane kulki do gry            | 5    | Piła                             | 5    |
| Klej                            | 5    | Worek                            | 5    |
| Smar                            | 10   | Łopata                           | 5    |
| Linka z kotwiczką               | 25   | Mydło                            | 1    |
| Młotek                          | 5    | Kolec                            | 1    |
| Woda święcona                   | 25   | Buty z kolcami                   | 5    |
| Róg                             | 10   | Luneta                           | 40   |
| Koń (+4 miejsca)                | 75   | Smoła                            | 10   |
| Klepsydra                       | 50   | Namiot (dwuosobowy, nieporęczny) | 20   |
| Kadzidło                        | 10   | Pochodnia                        | 1    |
| Drabina (nieporęczna, 3m)       | 10   | Furgon (+8 miejsc, wolny)        | 200  |
| Latarnia i olej                 | 10   | Trucizna                         | 10   |

<p></p>

## Opcjonalne pakiety wyposażenia

#### Różdżkarz

|                                 |
| ------------------------------- |
| Sierp (k6)                      |
| Łatany kubrak (+1 do Pancerza)  |
| Różdżka radiestezyjna           |
| Wahadełko (wykrywa świeżą wodę) |
| Zużyta mapa                     |
| Luneta                          |

#### Krasnolud

|                                   |
| --------------------------------- |
| Kolczasty korzeń (k6)             |
| Napierśnik z szyszek (1 Pancerza) |
| Kielnia                           |
| Słoik z mrówkami leśnymi          |
| Trujący grzyb                     |
| Ręczny świder                     |

#### Elf

|                                            |
| ------------------------------------------ |
| Elegancki miecz (k8)                       |
| Łuk refleksyjny (k8)                       |
| Pozłacane ubranie (1 pancerza)             |
| Księga zaklęć (Urok albo Wykrywanie Magii) |
| Złoty flet                                 |
| Pęcherz pławny                             |

#### Wojownik

|                           |
| ------------------------- |
| Glewia (k10, nieporęczna) |
| Bułat (k8)                |
| Krótki miecz (k6)         |
| Woreczek na tytoń i fajka |
| Zestaw kości do gry       |

#### Zakonnik

|                                  |
| -------------------------------- |
| Ceremonialna laska (k6)          |
| Szaty (+1 do Pancerza)           |
| Kadzielnica i woda święcona      |
| Dzbanek miodu pitnego            |
| Śpiewnik ludowy                  |
| Wózek (+4  miejsca, nieporęczny) |

#### Rycerz

|                                    |
| ---------------------------------- |
| Długi miecz (k8, nieporęczny)      |
| Kolczuga (2 pancerza, nieporęczny) |
| Hełm (+1  do pancerza)             |
| Peleryna z barwami rodu            |
| Kajdany                            |
| Cienka lina                        |

#### Magik

|                                      |
| ------------------------------------ |
| Magiczna laska (k8, nieporęczna)     |
| Sztylet (k6)                         |
| Księga zaklęć (losowe zaklęcie)      |
| Księga zaklęć (losowe zaklęcie)      |
| Poszarpana odzież (ukryte kieszenie) |
| Lejkap (x2, patrz Artefakty)         |

#### Złodziej

|                               |
| ----------------------------- |
| Dwa sztylety (k6+k6)          |
| Bluza z kapturem (1 pancerza) |
| Wytrychy                      |
| Kolczatki                     |
| Linka z kotwiczką             |
| Metalowy pilnik               |

#### Zwiadowca

|                                            |
| ------------------------------------------ |
| Długi łuk (k8, nieporęczny)                |
| Siekiera (k6)                              |
| Wyściełane ubranie skórzane (1 pancerza)   |
| Duża pułapka                               |
| Ogar &#124; 2 OCHR, 12 ZRE, gryzienie (k6) |
| Róg myśliwski                              |

[powrót do indeksu](#index)

<p></p>

## Zasady

**Zdolności**  
Każda z trzech **zdolności** jest używana w innych sytuacjach (patrz **rzuty obronne**, poniżej).

**Siła (SIŁ**): Używana w sytuacjach wymagających siły fizycznej takich jak podnoszenie bram, wyginanie prętów, opieranie się truciznom itp.

**Zręczność (ZRE):** Używana do rzutów obronnych wymagających opanowania, szybkości i refleksu takich jak uniki, wspinaczka, skradanie się, balansowanie, itp.

**Wola (WOL):** Używana do rzutów obronnych w celu przekonania, oszukania, przesłuchania, zastraszenia, oczarowania, sprowokowania, manipulacji zaklęciami itp.

**Rzuty obronne**  
Rzut obronny to test, który pozwala uniknąć negatywnych skutków ryzykownych wyborów i okoliczności. Gracze rzucają k20 i porównują wynik z poziomem wybranej zdolności. Jeśli wynik rzutu jest **równy lub niższy** od poziomu zdolności, test został zdany. W przeciwnym razie, test się nie udaje. 1 to zawsze sukces, a 20 to zawsze porażka.

**Przykład:** _Bea napotyka grupę uzbrojonych po zęby goblinów, stojących na straży przed wejściem do tunelu. Graczka ostrożnie planuje trasę przejścia, uznając, że jej 13 ZRE sprawia, iż najlepszą opcją jest prześlizgnięcie się obok strażników. Rzuca k20 i uzyskuje 10 - sukces!_

**Dyskomfort i zmęczenie**
Postać pozbawiona możliwości zaspokojenia kluczowej potrzeby (takiej jak jedzenie lub odpoczynek), odczuwa **dyskomfort** i nie może odzyskać punktów OCHR ani punktów zdolności. Każda osoba odczuwająca dyskomfort przez więcej niż jeden dzień, dodaje do swojego ekwipunku **Zmęczenie**, jedno na każdy dzień. Każde Zmęczenie blokuje jedno miejsce ekwipunku i trwa do czasu, aż postać będzie w stanie się zregenerować (np. odpoczywając całą noc w bezpiecznym miejscu).
Postacie mogą również zyskać Zmęczenie poprzez **rzucanie zaklęć** lub poprzez wydarzenia w fikcji.

**Leczenie**
Odpoczynek przez kilka chwil i napicie się wody przywraca utracone punkty OCHR, ale może narazić postać na niebezpieczeństwo. Utracone punkty zdolności można zazwyczaj przywrócić poprzez tygodniowy odpoczynek wspomagany przez uzdrowiciela lub innego, odpowiedniego specjalistę. Niektóre z tych usług mogą być darmowe, podczas gdy te bardziej specjalistyczne lub magiczne sposoby regeneracji - mniej lub bardziej kosztowne.

**Zbroja**  
Zanim określisz obrażenia na OCHR, od wyniku rzutów na obrażenia odejmij wartość **Pancerza** celu. Tarcze i zbroje zapewniają dodatkową obronę (np. +1 do pancerza), ale tylko wtedy, gdy przedmiot jest trzymany lub noszony.  
Nikt nie może mieć więcej niż 3 punkty Pancerza.  
Tarcze, rękawice i hełmy mogą zapewniać dodatkowe korzyści w zależności od ich zastosowania.

**Reakcje**
Kiedy postacie napotkają Bohatera Niezależnego, którego reakcja na to spotkanie nie jest oczywista, Strażnik może rzucić 2k6 i sprawdzić w poniższej tabeli:

|       |          |           |          |         |
| :---: | :------: | :-------: | :------: | :-----: |
|   2   |   3-5    |    6-8    |   9-11   |   12    |
| Wrogi | Ostrożny | Ciekawski | Uprzejmy | Pomocny |

**Morale**
Podczas starcia, gdy pierwszy z wrogów polegnie i ponownie, gdy grupa wrogów straci połowę swojej liczby - nieprzyjaciele muszą zdać test WOL, aby pozostać na polu bitwy. Niektóre grupy mogą używać WOL swojego lidera zamiast własnego. Samotni wrogowie muszą wykonać rzut obronny WOL gdy ich OCHR spadnie do zera. Morale nie stosuje się do postaci graczy.

**Najemnicy**  
Postacie mogą wynająć **najemników** do pomocy w swoich wyprawach. Aby stworzyć najemnika, należy rzucić 3k6 dla każdej z jego zdolności, następnie przydzielić mu 1k6 OCHR oraz prostą broń (k6). Kolejnym krokiem może być losowanie z tabel [**Tworzenie postaci**](#character-creation) w celu stworzenia dokładniejszego opisu pomocnika. Najemnicy kosztują od 1 do 3 sztuk złota dziennie, lub udział w każdym skarbie, który drużyna zdobędzie.

**Bogactwo i skarby**
Najbardziej rozpowszechnioną monetą jest sztuka złota (sz), która jest równa 10 sztukom srebra (ss) i 100 sztukom miedzi (sm).

Skarby są bardzo cenne, zazwyczaj nieporęczne i rzadko użyteczne poza swoją wartością. Mogą być przynętą, która skusi postacie do podróżowania do egzotycznych, a nawet niebezpiecznych miejsc (często chronionych przez przerażających wrogów).

Wioski, twierdze i porty prowadzą wymianę handlową w oparciu o lokalną dostępność i wartość danego przedmiotu lub towaru.

## Magia

**Księgi zaklęć** zawierają jedno zaklęcie i zajmują jedno miejsce ekwipunku. Nie można ich przepisać ani stworzyć, zamiast tego są pozyskiwane z miejsc takich jak grobowce, lochy i dwory.

Księgi zaklęć czasami wykazują niezwykłe właściwości lub ograniczenia, takie jak wydzielanie nieprzyjemnego lub nieziemskiego zapachu po otwarciu, posiadają wrodzoną inteligencję lub są czytelne tylko wtedy, gdy są trzymane w świetle księżyca.

Księgi zaklęć przyciągają uwagę tych, którzy szukają w nich magicznej mocy, a otwarte wystawianie ich na widok publiczny jest uważane za niebezpieczne.

**Zwoje** są podobne do ksiąg zaklęć, jednakże:

- Nie zajmują miejsca w ekwipunku.
- Nie powodują zmęczenia.
- Znikają po jednym użyciu.

**Rzucanie zaklęć**  
Każda postać może rzucić zaklęcie, trzymając księgę zaklęć w obu rękach i czytając jej zawartość na głos. Następnie musi zaznaczyć w ekwipunku Zmęczenie, zajmując jedno miejsce. Jeśli masz czas i jesteś bezpieczny, możesz ulepszyć zaklęcie (np. rozszerzając efekt na wiele celów, zwiększając jego moc, itp.) bez dodatkowych kosztów. Jeśli gracz odczuwa dyskomfort lub znajduje się w niebezpieczeństwie, Strażnik może zażądać od niego wykonania rzutu obronnego WOL, aby uniknąć negatywnych skutków rzucania zaklęcia. Konsekwencje porażki odpowiadają zamierzonemu efektowi zaklęcia i mogą skutkować dodatkowym Zmęczeniem, zniszczeniem Księgi Zaklęć, obrażeniami, a nawet śmiercią.

**Artefakty**  
**Artefakty** to przedmioty nasycone magicznym zaklęciem lub mocą. Nie powodują Zmęczenia ale mają zwykle ograniczone zastosowanie, jak również warunek ponownego naładowania. Oto kilka przykładów:

**Miodościsk** , 3 ładunki. Zardzewiały pierścień, który potrafi skurczyć nosiciela do wysokości 15 cm. Doładowanie: umieść go w małej (wielkości naparstka) filiżance mleczka pszczelego.

**Przyjaciel sokolnika** , 1 ładunek. Różdżka w kształcie bełtu naładowana zaklęciem _Przyspieszenie_. Doładowanie: wystrzel różdżkę z kuszy (i oczywiście potem ją odzyskaj...).

**Laska ciszy** , 1 ładunek. Ten poczerniały pręt tymczasowo anuluje wszelką magię w promieniu 15 metrów. Doładowanie: skąp go w świetle księżyca w pełni.

**Lejkap** , 1 użycie. Każdy, kto zje tego zielonego grzyba, traci Zmęczenie, ale musi wykonać rzut obronny WOL, aby uniknąć jego uzależniających właściwości. Porażka sprawia, że gracz jest pozbawiony energii i nie może się skupić, dopóki nie zje kolejnego kapelusza, co daje mu tylko krótkotrwałą ulgę od uzależnienia.

## Walka

**Rundy**
Gra zazwyczaj toczy się bez ścisłego rozliczania czasu. W walce lub okolicznościach, w których czas jest pomocny, użyj rund, aby śledzić, kiedy coś się wydarzy. **Runda** zajmuje około dziesięciu sekund czasu gry i składa się z tur.

**Akcje**
W swojej turze postać może poruszyć się na odległość do 12 metrów i wykonać jedną akcję. Może to być rzucenie zaklęcia, atak, drugi ruch lub inne rozsądne działanie.

W każdej rundzie, gracze deklarują co robią, zanim rzucone zostaną jakiekolwiek kości. Jeśli jakaś postać próbuje czegoś ryzykownego, Strażnik żąda od odpowiednich graczy lub BN wykonania rzutu obronnego. Wszystkie akcje, ataki i ruchy odbywają się jednocześnie.

**Tury**
Strażnik będzie sygnalizował najbardziej prawdopodobne działania BN lub potworów. Na początku walki, każdy gracz musi wykonać rzut obronny ZRE, aby zacząć działać przed przeciwnikami.

**Przykład:** _Bea przypadkowo natknęła się na teren, na którym grasuje potężny Troll Drzewny. Aby móc ruszyć się przed trollem, musi wykonać test ZRE. Nie udaje jej się, więc Troll atakuje pierwszy._

**Atak i obrażenia**
Atakujący rzuca kością obrażeń dla swojej broni i odejmuje pancerz celu, a następnie zadaje pozostałą sumę do OCHR przeciwnika. Ataki bez broni zawsze zadają 1k4 obrażeń.

**Przykład:** _Drzewny Troll ryczy na Beę (5 OCHR) i uderza ją pałką. Pałka zadaje 1k10 obrażeń, a Strażnik wyrzucił 4. Odejmuje 1 za skórzaną zbroję Bei i zadaje jej 3 punkty obrażeń. W rezultacie bohaterka zostaje z 2 punktami OCHR._

**Wielu atakujących**
Jeśli kilku atakujących celuje w tego samego przeciwnika, rzuć wszystkimi kośćmi obrażeń i zachowaj jeden najwyższy wynik.

**Modyfikatory ataku**
Jeśli walczysz ze słabszej pozycji (np. przez osłonę lub ze związanymi rękoma), atak jest **osłabiony** i atakujący musi rzucić 1k4 obrażeń, bez względu na kość obrażeń ataku.

Jeśli walczysz w przewadze (np. przeciwko bezbronnemu wrogowi lub poprzez odważny manewr), atak jest **wzmocniony**, pozwalając atakującemu na zadanie 1k12 obrażeń zamiast normalnej liczby.

**Broń podwójna**
Jeśli atakujesz dwoma rodzajami broni jednocześnie, rzuć obiema kostkami obrażeń i zatrzymaj pojedynczy, najwyższy wynik.

**Podmuch**  
Ataki z cechą **Podmuch** wpływają na wszystkie cele w oznaczonym obszarze i są rzucane oddzielnie dla każdej dotkniętej postaci. Podmuch odnosi się do całej grupy efektów obszarowych, od klasycznej eksplozji, przez potężne ciosy rozszczepiające, aż po uderzenie meteorytu. Jeśli nie jesteś pewien ile celów może zostać dotkniętych, rzuć odpowiednią kością obrażeń, aby uzyskać wynik.

**Blizny**
Gdy obrażenia zadane postaci redukują jej OCHR dokładnie do 0, bohater może doznać nieodwracalnych zmian. Aby dowiedzieć się więcej, zobacz rozdział **Blizny**.

**Obrażenia krytyczne**
Obrażenia, które redukują OCHR celu poniżej zera, zmniejszają SIŁ celu o ich pozostałą ilość. Ofiara musi wykonać rzut obronny SIŁ (już po redukcji), aby uniknąć **obrażeń krytycznych**. Dodatkowo, niektórzy wrogowie posiadają specjalne umiejętności lub efekty, które są uruchamiane, gdy ich cel nie zaliczy testu na obrażenia krytyczne.

Każda postać, która otrzyma obrażenia krytyczne, nie może zrobić nic poza słabym czołganiem się i kurczowym chwytaniem się resztek życia. Jeśli otrzyma pomoc i będzie mogła odpocząć, jej stan ulegnie stabilizacji. Jeśli postać nie będzie leczona, umrze w ciągu godziny.

**Utrata punktów zdolności**  
Jeśli SIŁ postaci zostanie zredukowana do 0, postać umiera. Jeśli ZRE postaci osiągnie 0, bohater jest sparaliżowany. W sytuacji gdy WOL spadnie do 0, postać zaczyna majaczyć.
Całkowita utrata ZRE i WOL czyni postać niezdolną do działania, dopóki nie odzyska ich poprzez dłuższy odpoczynek lub za pomocą nadzwyczajnych środków.

**Utrata przytomności i śmierć**
Kiedy postać ginie, gracz może stworzyć nową postać lub przejąć kontrolę nad najemnikiem. Nowa postać dołącza natychmiast do drużyny.

**Oddziały**
Duże grupy podobnych wojowników walczących razem są traktowane jako pojedyncze **oddziały**. Kiedy oddział otrzymuje krytyczne obrażenia, zostaje rozproszony lub znacznie osłabiony. Kiedy osiągnie 0 SIŁ, zostaje zniszczony.

Ataki jednostek na oddziały są **osłabione** (z wyjątkiem obrażeń od podmuchu).
Ataki oddziałów na jednostki są wzmocnione i zadają obrażenia takie jak od podmuchu.

**Odwrót**
Ucieczka w trudnej sytuacji zawsze wymaga udanego rzutu obronnego ZRE, jak również bezpiecznego miejsca, do którego można uciec.

**Blizny**
Kiedy atak zredukuje OCHR postaci dokładnie do 0, postać zostaje nieodwracalnie i niepowtarzalnie zmieniona. Sprawdź wynik w tabeli poniżej w oparciu o całkowite zadane obrażenia:

|      |                                                              |
| ---- | ------------------------------------------------------------ |
| 1    | Trwała blizna: Rzuć 1k6 &#124; 1: Kark, 2: Ręce, 3: Oko, 4: Klatka piersiowa, 5: Nogi, 6: Ucho. Rzuć 1k6. Jeśli suma jest wyższa niż twoje maksymalne OCHR, wynik staje się twoim nowym maksymalnym OCHR. |
| 2    | Gruchoczący cios: . Jesteś zdezorientowany i roztrzęsiony. Opisz, jak się koncentrujesz. Rzuć 1k6. Jeśli suma jest wyższa niż twoje maksymalne OCHR,  wynik staje się twoim nowym maksymalnym OCHR. |
| 3    | Powalony: Zostajesz wysłany w powietrze i lądujesz płasko na twarzy, zdyszany. Odczuwasz dyskomfort, dopóki nie odpoczniesz przez kilka godzin. Następnie, rzuć 1k6. Dodaj tę liczbę do swojego maksymalnego HP. |
| 4    | Złamana kość: Rzuć 1k6 &#124; 1-2: Noga, 3-4: Ramię, 5: Żebro, 6: Czaszka. Po zrośnięciu, rzuć 2k6. Jeśli suma jest wyższa niż twoje maksymalne OCHR, wynik staje się twoim nowym maksymalnym OCHR. |
| 5    | Choroba: Cierpisz na obrzydliwą, nieprzyjemną infekcję. Kiedy wydobrzejesz, rzuć 2k6. Jeśli suma jest wyższa niż twoje maksymalne OCHR, wynik staje się twoim nowym maksymalnym OCHR. |
| 6    | Dezorientująca rana głowy: Rzuć 1k6 &#124; 1-2: SIŁ, 3-4: ZRE, 5-6: WOL. Rzuć 3k6. Jeśli wynik jest wyższy niż aktualny poziom zdolności, staje się on nową wartością wskazanej cechy. |
| 7    | Wstrząs: Ledwo możesz się poruszać, dopóki nie otrzymasz poważnej pomocy i nie odpoczniesz. Po wyzdrowieniu, rzuć 3k6. Jeśli suma jest wyższa niż twoja maksymalna wartość ZRE, nowy wynik staje się nową maksymalną wartością. |
| 8    | Ogłuszenie: Nic nie słyszysz dopóki nie uzyskasz jakiejś wyjątkowej pomocy. Niezależnie od tego, wykonaj rzut obronny WOL. Jeśli test się uda, zwiększ swoją maksymalną WOL o 1k4. |
| 9    | Uraz psychiczny: Jakaś ukryta część twojej psychiki została wytrącona z równowagi. Rzuć 3k6. Jeśli suma jest wyższa niż twoja maksymalna wartość WOL, nowy wynik staje się nową maksymalną wartością. |
| 10   | Utrata kończyny: Kończyna została oderwana, jest kaleka lub bezużyteczna. Strażnik określi, która to kończyna. Następnie wykonaj rzut obronny WOL. Jeśli test się uda, zwiększ swoją maksymalną wartość WOL o 1k6. |
| 11   | Śmiertelna rana: Odczuwasz dyskomfort i zostajesz wyłączony z gry. Umierasz w ciągu godziny, chyba że zostaniesz uleczony. Po wyzdrowieniu, rzuć 2k6. Wynik staje się twoim nowym maksymalnym OCHR. |
| 12   | Skazany na zagładę: Śmierć wydawała się bliska, ale jakoś udało ci się przeżyć. Jeśli twój następny rzut obronny przeciwko obrażeniom krytycznym jest nieudany, umierasz okropną śmiercią. Jeśli zdasz test, rzuć 3k6. Jeśli suma jest większa niż twoje maksymalne OCHR, weź nowy wynik jako aktualne, maksymalne OCHR. |

[powrót do indeksu](#index)

<p></p>

## Bestiariusz

**Goblin korzenny**  
4 OCHR, 8 SIŁ, 14 ZRE, 8 WOL, włócznia (k6)

- Unikają walki, chyba że mają przewagę (np. większą liczebność).
- Strzegą swoich skradzionych dóbr nawet za cenę życia.
- Cenią księgi zaklęć; chętni na wymianę.

**Mężczyźni w kapturach**  
12 OCHR, 9 SIŁ, 12 ZRE, 14 WOL, laska (k8), księga zaklęć (Wybierz jedno: _Urok, Hipnoza, Pchanie/Ciągnięcie, Tarcza_)

- Strażnicy Lasu - kult, który czerpie swoją moc z linii granicznych, kamieni runicznych i tym podobnych.
- Obrażenia krytyczne: wysysa część duszy ofiary (1k4 obrażeń WOL).

**Brukowe ogary**  
12 OCHR, 2 Pancerz, 14 SIŁ, 1 ZRE, 8 WOL, gryzienie (k10)

- Nieruchome konstrukty zwykle używane jako strażnicy wielkich grobowców lub artefaktów.
- Niewrażliwy na przyziemne techniki perswazji - ale uwielbia dobrą kość.

**Troll Drzewny**
12 OCHR, 15 SIŁ, 12 ZRE, 7 WOL, pazury i gryzienie (k8+k8 Podmuch)

- Jako akcja, może odzyskać utracone OCHR.
- Obrażenia krytyczne: z ran celu zaczynają wyrastać mchy i gałązki.

**Mroźny Elf**  
14 OCHR, 1 Pancerz, 8 SIŁ, 13 ZRE, 14 WOL, sztylet z sopli (k6), księga zaklęć (wybierz jeden: _Sen, Teleportacja, Wykrywanie magii)_

- Piękne, amoralne i długowieczne.
- Odporny na większość form magii.

**Bogin**  
3 OCHR, 4 SIŁ, 17 ZRE, 13 WOL

- Dziki, włochaty oszust, który czerpie przyjemność z utrudniania życia innym.
- Ceni artefakty i błyszczące bibeloty, ale nie chce wymieniać ich na monety.
- Boginy mają imiona, które opisują ich prawdziwą naturę. Znajomość ich prawdziwego imienia pozwala kontrolować Bogina.

### Tworzenie potworów

Użyj poniższego szablonu, aby zdefiniować bardziej wyrafinowanego potwora lub NPC:

**Imię/nazwa**
X OCHR, X Pancerz, X SIŁ, X ZRE, X WOL, Broń (kX, przedmioty specjalne, cechy)

- Opis wyglądu lub zachowania
- Cecha, taktyka lub osobliwość, która czyni tę kreaturę wyjątkową
- Efekt specjalny lub skutek obrażeń krytycznych

**Zasady ogólne**  
Punkty zdolności: 3 ubogi/niedostateczny, 6 słaby, 10 średni, 14 godny uwagi, 18 legendarny. Dostosuj w razie potrzeby.

- Daj przeciętnym stworom 3 OCHR, wytrzymałym 6 OCHR, a poważne zagrożenia dostaną 10+ OCHR.
- Użyj cech charakteru i stylu, aby pomóc im się wyróżnić. Gracze łatwiej zapamiętają humanoida o świńskiej twarzy, który szuka zaginionej owcy, niż goblińskiego łucznika.
- Użyj obrażeń krytycznych, aby uwypuklić zagrożenie lub obcość agresywnego BN.
- Pamiętaj, że OCHR jest  **Ochroną przed trafieniem** , a nie punktami życia. To miara odporności, szczęścia i sprytu – nie zdrowia.

**Konwersja z gier OSR**

- Daj 1 OCHR za HD dla większości stworzeń.
- Większość humanoidów ma co najmniej 4 OCHR.
- Można również użyć **Morale** jako punktu odniesienia.

Niektóre wskazówki:  

- Czy jest dobry w unikaniu trafienia? Daj mu OCHR.
- Czy pochłania obrażenia? Daj mu Pancerz.
- Czy jest silny? Daj mu wysoką **SIŁ**.
- Czy jest zwinny? Daj mu wysoką **ZRE**.
- Czy jest charyzmatyczna? Daj jej wysoką **WOL**.

Kość obrażeń jest mniej więcej taka sama, chociaż ataki bronią zadają co najmniej 1k6 obrażeń.

[powrót do indeksu](#index)

<p></p>

## Setka zaklęć

|      |                           |                                                              |
| ---- | ------------------------- | ------------------------------------------------------------ |
| 1    | Antropomorfizacja         | Wskazane zwierzę zyskuje na jeden dzień ludzką inteligencję lub ludzki wygląd. |
| 2    | Bełkot                    | Wskazane stworzenie musi głośno i wyraźnie powtarzać wszystko, co myślisz. W przeciwnym razie jest nieme. |
| 3    | Brama                     | Otwierasz portal do losowego wymiaru.                        |
| 4    | Całun                     | Istota, którą dotkniesz, jest niewidzialna, dopóki się nie poruszy. |
| 5    | Capnięcie                 | Wybrany przedmiot w zasięgu wzroku zostaje teleportowany do twoich rąk. |
| 6    | Chciwość                  | Wybrane stworzenie rozwija w sobie przemożną chęć posiadania wybranego przez ciebie widzialnego przedmiotu. |
| 7    | Chmura mgły               | Chmura gęstej mgły rozprzestrzenia się z miejsca, w którym stoisz. |
| 8    | Ciekłe powietrze          | Powietrze wokół ciebie staje się zdatne do pływania .        |
| 9    | Czarodziejski znak        | Twój palec może wystrzelić strumień farby. Farba ta jest widoczna tylko dla ciebie i może być widziana z dowolnej odległości, nawet przez stałe obiekty. |
| 10   | Czytanie w myślach        | Możesz usłyszeć powierzchowne myśli pobliskich stworzeń.     |
| 11   | Demontaż                  | Każda część twojego ciała może być odłączona i ponownie przyłączona bez powodowania bólu lub uszkodzenia. Nadal możesz je kontrolować. |
| 12   | Dół                       | W ziemi otwiera się dół szeroki na 3m i głęboki na 3m.       |
| 13   | Dwór                      | Solidny, umeblowany domek pojawia się na kilka godzin. Możesz zezwolić lub zakazać wstępu do niego według własnego uznania. |
| 14   | Elastyczność              | Twoje ciało może rozciągnąć się nawet do 3 metrów.           |
| 15   | Flara                     | Jasna kula energii wystrzeliwuje w niebo smugę światła, ujawniając twoją lokalizację wrogowi lub przyjacielowi. |
| 16   | Fobia                     | Pobliski stwór zaczyna bać się strasznie wybranego przez ciebie przedmiotu. |
| 17   | Forma bestii              | Ty i twój dobytek zamieniacie się w zwykłe zwierzę.          |
| 18   | Forma Dymu                | Twoje ciało staje się żywym dymem, który możesz kontrolować. |
| 19   | Forma szlamu              | Stajesz się żywą galaretką.                                  |
| 20   | Gadżet                    | Przed tobą pojawia się prymitywny rysunek narzędzia lub przedmiotu i znika po krótkim czasie. |
| 21   | Gąszcz                    | Gąszcz drzew i gęstych zarośli o szerokości do 15 metrów nagle wyrasta spod ziemi. |
| 22   | Głuchota                  | Wszystkie pobliskie stworzenia stają się głuche.             |
| 23   | Hipnoza                   | Stwór wpada w trans i odpowiada zgodnie z prawdą na jedno pytanie, które mu zadasz. |
| 24   | Identyfikacja właściciela | Nad obiektem, którego dotykasz, pojawiają się litery z nazwiskami jego właścicieli, jeśli tacy istnieją.. |
| 25   | Iluzja słuchowa           | Tworzysz iluzoryczne dźwięki, które wydają się dochodzić z wybranego przez Ciebie kierunku. |
| 26   | Iluzja wzrokowa           | Pojawia się cicha, nieruchoma iluzja wielkości pokoju.       |
| 27   | Kontrola czasu            | W bańce o średnicy 15 metrów czas spowalnia lub wydłuża się o 10% przez 30 sekund.. |
| 28   | Kontrola pogody           | Możesz dowolnie zmieniać rodzaj pogody, ale nie masz nad nią innej kontroli. |
| 29   | Kontrola roślin           | Pobliskie rośliny i drzewa są ci posłuszne i zyskują zdolność do poruszania się w wolnym tempie. |
| 30   | Kotwica                   | Z twoich ramion wyrasta mocny drut, który przyczepia się do dwóch punktów w promieniu 15 metrów po każdej stronie.. |
| 31   | Krąg ochronny             | Na ziemi pojawia się srebrny okrąg o średnicy 15 metrów. Wybierz jeden gatunek, który nie może go przekroczyć. |
| 32   | Krynica                   | Pojawia się źródło wody morskiej.                            |
| 33   | Kulkowe szaleństwo        | Twoje kieszenie są pełne szklanych kulek i będą się napełniać co 30 sekund.. |
| 34   | Kwiat przynęta            | Z ziemi wyrasta roślina, która emanuje zapachem rozkładającego się mięsa. |
| 35   | Leczenie ran              | Przywraca 1k4 SIŁ dziennie stworzeniu, którego możesz dotknąć. |
| 36   | Lodowaty dotyk            | Gruba warstwa lodu rozprzestrzenia się na dotkniętej powierzchni, w promieniu do 3 metrów. |
| 37   | Lustrzany most            | Wybrane lustro staje się bramą do innego lustra, w które dziś spojrzałeś. |
| 38   | Magiczna piła             | Wirujące ostrze wylatuje z twojej klatki piersiowej, usuwając wszelkie rośliny, które znajdą się na jego drodze. Poza tym jest nieszkodliwe. |
| 39   | Magiczne oko              | Możesz spoglądać przez magiczną, unoszącą się w powietrzu gałkę oczną, która lata na twój rozkaz. |
| 40   | Magiczny sześcian         | Raz na sekundę możesz przywołać lub odesłać sześcian ziemi o boku 1 metra. Nowe sześciany muszą się stykać z podłożem lub innymi sześcianami. |
| 41   | Magiczny tłumik           | Wszystkie pobliskie efekty magiczne mają zmniejszoną skuteczność o połowę.. |
| 42   | Magiczny wzrok            | Przenikasz wzrokiem przez wszystkie pobliskie iluzje.        |
| 43   | Maskarada                 | Wygląd i głos twojej postaci stają się identyczne jak postaci, którą dotkniesz. |
| 44   | Medium                    | Możesz spojrzeć oczami stworzenia, którego dotknąłeś dzisiaj. |
| 45   | Miniaturyzacja            | Stworzenie, którego dotkniesz, zmniejsza się do rozmiarów myszy. |
| 46   | Nienawiść                 | Wybrana istota rozwija głęboką nienawiść do innego stworzenia lub grupy i pragnie je zniszczyć. |
| 47   | Niewidzialna uwięź        | Dwa obiekty znajdujące się w odległości 3m od siebie nie mogą być przesunięte o więcej niż 3 metry.. |
| 48   | Nocna sfera               | Przed tobą pojawia się szeroka na 15 metrów kula ciemności przedstawiająca nocne niebo. |
| 49   | Odbicie lustrzane         | Tworzysz iluzoryczną kopię siebie samej. Całkowicie kontrolujesz tę iluzję. |
| 50   | Odpychanie                | Dwa obiekty są silnie odpychane magnetycznie od siebie w odległości 3 metrów. |
| 51   | Ożywienie obiektu         | Wskazany obiekt wykonuje twoje polecenia najlepiej jak potrafi. |
| 52   | Pajęcza wspinaczka        | Możesz wspinać się po powierzchniach jak pająk.              |
| 53   | Pchanie/Ciągnięcie        | Obiekt dowolnej wielkości jest przyciągany bezpośrednio do ciebie lub odpychany bezpośrednio od ciebie z siłą jednego człowieka |
| 54   | Pierwotna siła            | Wybrane stworzenie szybko ewoluuje w przyszłą wersję swojego gatunku. |
| 55   | Podświetlenie             | Tworzysz lewitujące światło, które porusza się zgodnie z Twoją wolą. |
| 56   | Przebranie                | Możesz dowolnie zmieniać wygląd jednej postaci, dopóki pozostaje ona humanoidalna. Próby kopiowania innych postaci będą wydawać się nierealne. |
| 57   | Przemieszczenie           | Wybrany obiekt wydaje się znajdować w innym miejscu - do 5 metrów od swojego rzeczywistego położenia. |
| 58   | Przenikające spojrzenie   | Możesz widzieć przez ściany, ziemię, ubrania itp.            |
| 59   | Przyciągnięcie            | Dwa obiekty są silnie przyciągane magnetycznie, jeśli znajdą się w odległości 3 metrów od siebie.. |
| 60   | Przylga                   | Wskazany obiekt zostaje pokryty wyjątkowo lepkim szlamem.    |
| 61   | Przynęta                  | Przedmiot, którego dotkniesz, staje się celem dowolnego pobliskiego zaklęcia.. |
| 62   | Przyśpieszenie            | Twoja prędkość ruchu jest potrojona.                         |
| 63   | Przywołanie Idola         | Rzeźbiony kamienny posąg wielkości muła wynurza się z ziemi. |
| 64   | Pukanie                   | Pobliski zamek lub kłódka, zwykły lub magiczny, otwiera się z głośnym trzaskiem. |
| 65   | Rozkaz                    | Cel jest posłuszny jednemu trójwyrazowemu rozkazowi, który nie wyrządza mu krzywdy. |
| 66   | Rój                       | Stajesz się rojem wron, szczurów lub piranii. Możesz zostać zraniony tylko przez ataki typu "Podmuch". |
| 67   | Rzeźbienie żywiołów       | Materia nieożywiona zachowuje się w twoich rękach jak glina. |
| 68   | Sen                       | Wybrana istota w zasięgu wzroku, zapada w lekki sen.         |
| 69   | Sieć                      | Twoje nadgarstki strzelają grubą siecią.                     |
| 70   | Skok                      | Skaczesz na wysokość do 3 metrów, raz.                       |
| 71   | Sortowanie                | Przedmioty nieożywione porządkują się zgodnie z ustawionymi przez Ciebie kategoriami. |
| 72   | Strumień piany            | Gęsta piana tryska Ci z dłoni, pokrywając cel.               |
| 73   | Szał                      | Wybrane stworzenie w pobliżu wpada w morderczy szał..        |
| 74   | Czuły słuch               | Doskonale słyszysz nawet słabe dźwięki.                      |
| 75   | Ściana żywiołów           | Z ziemi wyrasta prosta ściana lodu lub ognia o długości 15 metrów i wysokości 3 metrów.. |
| 76   | Ślizgawka                 | Każda powierzchnia w promieniu 9 metrów staje się niezwykle śliska. |
| 77   | Tarcza                    | Istota, którą dotkniesz, jest chroniona przed zwyczajnymi atakami przez jedną minutę. |
| 78   | Tasowanie                 | Dwie istoty w zasięgu wzroku, natychmiast zamieniają się miejscami. |
| 79   | Telekineza                | Możesz mentalnie przenieść 1 przedmiot poniżej 27 kg..       |
| 80   | Telepatia                 | Dwie istoty mogą słyszeć nawzajem swoje myśli, bez względu na to, jak daleko są od siebie. |
| 81   | Teleportacja              | Przedmiot lub osoba, którą widzisz jest przenoszona z jednego miejsca do drugiego w promieniu 15 metrów.. |
| 82   | Trzęsienie ziemi          | Ziemia zaczyna się gwałtownie trząść. Budynki mogą zostać uszkodzone lub się zawalić. |
| 83   | Uprzedmiotowienie         | Stajesz się dowolnym obiektem nieożywionym o rozmiarach od fortepianu do jabłka. |
| 84   | Urok                      | Wybrane stworzenie w zasięgu wzroku, traktuje Cię jak przyjaciela. |
| 85   | Uspokojenie               | Wybrana istota w pobliżu ma awersję do przemocy.             |
| 86   | Węszenie                  | Możesz wyczuć nawet najsłabsze ślady zapachów.               |
| 87   | Widowisko                 | Na twój rozkaz pojawia się wyraźnie fałszywa, ale imponująca iluzja, którą wybierzesz. Może być wielkości pałacu i posiada pełny ruch i dźwięk. W pełni ją kontrolujesz. |
| 88   | Wieloramienny             | Tymczasowo zyskujesz dodatkowe ramię.                        |
| 89   | Więzienie Astralne        | Wskazany przedmiot zostaje zamrożony w czasie i przestrzeni w nietykalnej kryształowej powłoce.. |
| 90   | Wizja                     | Całkowicie kontrolujesz to, co widzi dane stworzenie.        |
| 91   | Wskrzeszenie              | Możesz ożywić pobliski szkielet, aby Ci służył. Ożywieńcy są niewiarygodnie głupi i mogą wykonywać tylko proste rozkazy. |
| 92   | Wyczucie                  | Wybierz jeden rodzaj przedmiotu (klucz, złoto, strzałka, dzban, itp.). Możesz wyczuć najbliższy egzemplarz. |
| 93   | Wygaszenie                | Każde zwykłe źródło światła, które możesz zobaczyć, zostaje natychmiast zgaszone. |
| 94   | Wykrywanie magii          | Możesz zobaczyć lub usłyszeć pobliskie magiczne aury.        |
| 95   | Wywołanie ducha           | Możesz wywołać ducha pobliskich zwłok, który odpowie na jedno pytanie. |
| 96   | Zamiana ciał              | Zamieniasz ciała ze stworem, którego dotykasz Jeśli jedno ciało umrze, drugie również umrze. |
| 97   | Zamroczenie               | Wybrana przez ciebie istota nie jest w stanie tworzyć nowych krótkotrwałych wspomnień na czas trwania zaklęcia. |
| 98   | Zawieszenie               | Wybrany obiekt unosi się, bez tarcia, pół metra nad ziemią. Może pomieścić do jednego humanoida. |
| 99   | Zmiana grawitacji         | Możesz zmienić kierunek grawitacji, ale tylko dla siebie.    |
| 100  | Zrozumienie               | Przez krótki czas stajesz się biegły we wszystkich obcych językach. |


[powrót do indeksu](#index)

<p></p>

# Podsumowanie zasad

**AKCJE**
W swojej turze, postać może poruszyć się do 12 metrów i wykonać do jednej akcji. Akcje mogą obejmować rzucenie zaklęcia, atak, wykonanie drugiego ruchu lub inne rozsądne działania. Akcje, ataki i ruchy odbywają się jednocześnie. Zawsze, gdy kolejność tur jest niepewna, gracze powinni wykonać rzut obronny ZRE, aby sprawdzić czy działają jako pierwsi.

**Odwrót** w niebezpiecznej sytuacji zawsze wymaga udanego rzutu obronnego ZRE, jak również bezpiecznego miejsca, do którego można uciec.

**ZDOLNOŚCI**  
**SIŁ:** Siła, sprawność i odporność.
**ZRE:** Uniki, skradanie się i refleks.
**WOL:** Perswazja, zastraszanie i magia.

**RZUTY OBRONNE**

- Rzuć k20 równe lub mniejsze od poziomu zdolności.
- 1 to zawsze sukces, 20 to zawsze porażka.

**OCHRONA PRZED TRAFIENIEM**  
**OTP** opisuje zdolność postaci do unikania obrażeń. Traci się ją podczas walki, a odzyskuje po kilku chwilach odpoczynku.

**WYPOSAŻENIE**  
Postacie mają 10 miejsc w ekwipunku: cztery na ciele i sześć w plecaku (który po opróżnieniu działa jak posłanie). Większość przedmiotów zajmuje jedno miejsce, ale mniejsze przedmioty mogą być łączone w paczki. **Nieporęczne** przedmioty zajmują dwa miejsca i są niewygodne lub trudne do przenoszenia.

Wypełnienie wszystkich dziesięciu miejsc na przedmioty redukuje postać do 0 OCHR. Postać nie może nosić więcej niż pozwala na to jej ekwipunek, choć wozy i konie mogą zwiększyć ilość miejsc.

**DYSKOMFORT**  
Postacie odczuwające **dyskomfort** nie mogą odzyskiwać OCHR. Jeśli odczuwają dyskomfort przez więcej niż jeden dzień, dodają **Zmęczenie** do ekwipunku. Zmęczenie zajmuje jedno miejsce i trwa do czasu, aż postać będzie mogła bezpiecznie się zregenerować. Efekt ten kumuluje się.

**LECZENIE**  
Chwila odpoczynku i łyk wody przywróci utracone OCHR, ale może sprawić, że drużyna będzie bezbronna. Utrata **zdolności** wymaga  tygodnia odpoczynku i pomocy uzdolnionego uzdrowiciela.

**KSIĘGI ZAKLĘĆ**
Księgi Zaklęć zawierają jedno zaklęcie i zajmują jedno miejsce na przedmiot. Każdy może rzucić zaklęcie trzymając księgę zaklęć w obu rękach i czytając jej zawartość na głos. Rzucanie zaklęć dodaje **Zmęczenie** do ekwipunku postaci.

Mając czas i bezpieczne miejsce, gracze mogą wzmocnić zaklęcie bez żadnych dodatkowych kosztów. Jeśli są wycieńczeni lub znajdują się w niebezpieczeństwie, Strażnik może wymagać wykonania rzutu obronnego WOL, w celu uniknięcia straszliwych konsekwencji.

**WALKA**
Atakujący rzuca kością swojej broni i odejmuje od niej Pancerz celu, a następnie odejmuje pozostałą sumę od OCHR przeciwnika.

Przed obliczeniem obrażeń na OCHR, odejmij od sumy rzutów na obrażenie wartość  **Pancerza** celu. Tarcze i zbroje zapewniają dodatkową obronę (np. +1 do Pancerza), ale tylko wtedy, gdy przedmiot jest trzymany lub noszony.

Nikt nie może mieć więcej niż 3 pkt pancerza.

**Nieuzbrojone** ataki zawsze zadają 1k4 obrażeń. Jeśli **wielu atakujących** wybiera tego samego przeciwnika, rzuć wszystkie kości obrażeń i zachowaj pojedynczy, najwyższy wynik. Jeśli atakujesz  **dwiema broniami** w tym samym czasie, rzuć obiema kośćmi obrażeń i zatrzymaj najwyższą z nich.

Jeśli atak jest  **osłabiony** , kość obrażeń jest zredukowana do 1k4, niezależnie od broni. Jeśli atak jest **wzmocniony** , atakujący rzuca 1k12. Ataki z efektem **Podmuch** wpływają na wszystkie cele w obszarze, rzucając osobno dla każdego z nich.

**OBRAŻENIA**  
Jeśli atak spowoduje, że OCHR postaci spadnie dokładnie do 0, gracz rzuca na tabelę **Blizny**.

Obrażenia, które zmniejszają OCHR celu **poniżej** 0 obniżają jego SIŁ o pozostałą ilość punktów. Następnie postać musi wykonać rzut obronny SIŁ aby uniknąć **obrażeń krytycznych**. Porażka eliminuje ją z walki i postać umiera bez natychmiastowej pomocy medycznej.

SIŁ na poziomie 0 oznacza **śmierć**; ZRE na poziomie 0 to paraliż; jeśli twoja WOL wynosi 0 - majaczysz.

[powrót do indeksu](#index)
